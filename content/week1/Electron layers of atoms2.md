---
title: "مقایسه واکنش پذیری دو عنصر"
date: 2020-09-06T14:08:57+04:30
draft: false
weight : 50
---

![مقایسه](../images/comparison.png)
تا الان براتون سوال نشده که چطوری میتونیم واکنش پذیری تو فلز رو مقایسه کنیم؟  
جناب بور به ما کمک کرده تا این کار رو هم به سادگی انجام بدیم.  

تا الان بلد بودیم با استفاده از عدد اتمی، لایه های الکترونی عناصر رو بکشیم. اول باید ببینیم که چطوری یه عنصر واکنش پذیرتر از یک عنصر دیگه میشه؟  
توی هسته اتم بار مثبت و داخل مدار ها بار منفی وجود داره. عنصری واکنش پذیرتره که راحت تر بتونه پایدار بشه. یک عنصر فلزی چطوری میتونه پایدار بشه؟ اینجا باید از یک قاعده به نام "قاعده اکتت” استفاده کنیم.  
![قاعده اکتت](../images/octet.jpg)
{{% notice note %}}
قاعده اکتت میگه: اتم‌ها زمانی در پایدارترین حالت خود هستند که لایه آخر آن‌ها با ۸ الکترون پر شده باشد. 
{{% /notice %}}
ولی خب این حرف اونقدرا هم درست نیست. چون که هلیوم یک گاز نجیبه و پایدار. ولی در لایه آخرش ۲ الکترون داره. پس باید تعریف رو کمی دستکاری کنیم.  
{{% notice note %}}
پس با این وجود قاعده اکتت میگه: اتم‌ها زمانی در پایدارترین حالت خود هستند که لایه آخر آن‌ها با پر از الکترون باشد.  
{{% /notice %}}
حالا میفهمیم که چرا گاز های نجیب تمایلی به واکنش ندارند. چون لایه آخرشان پر از الکترون است.  
قبل تر گفتیم که همه واکنش ها در دنیای شیمی، این است که اتم ها به جهت پایدار شدن بروند. یعنی همه آنها میخواهند پایدار شوند یا بهتره بگیم آنها میخواهند لایه آخرشان را پر از الکترون کنند.  
{{% notice tip %}}
در طبیعت هر اتمی بتواند راحت تر پایدار شود، واکنش پذیری تر است.
{{% /notice %}}
برای مثال سدیم واکنش پذیرتر از منیزیم است.  
- منیزیم:  
لایه اول: ۲  
لایه دوم: ۸  
لایه سوم: ۲  
- سدیم:  
لایه اول: ۲  
لایه دوم: ۸  
لایه سوم: ۱  

ما معیار هایی برای واکنش پذیر بودن یک اتم داریم(**اولویت از بالا به پایین**):
- کمتر بودن الکترون لایه آخر
- بیشتر بدون تعداد لایه  

چک میکنیم که کدوم اتم در لایه آخرش کمتر الکترون داره؟ سدیم. چون که تعداد لایه ها برابره، پس چک کردنش کاری برامون انجام نمیده.  
#### حالا یه مثال دیگه:  
سدیم واکنش پذیر تره یا پتاسیم؟  
- سدیم:  
لایه اول: ۲  
لایه دوم: ۸  
لایه سوم: ۱  
- پتاسیم:  
لایه اول: ۲  
لایه دوم: ۸  
لایه سوم: ۸  
لایه چهارم: ۱  

راه حل:
![راه حل](../images/2vddr6.png)
- کدومشون توی لایه آخر الکترون کمتری داره؟ هر دو برابر هستند.
- کدومشون تعداد لایه بیشتری داره؟ پتاسیم. پس پتاسیم واکنش پذیری بیشتری داره.

#### ولی چرا؟
چرا اون اتمی که تعداد لایه بیشتری داره، واکنش پذیر تره؟  
لایه آخر دو اتم رو فرض کنید. هر دو در لایه آخرشان ۲ الکترون دارند ولی یکی از آنها ۲ لایه دارد و یکی ۵ لایه. میخوایم ببینیم کدوم واکنش پذیرتره.  
خیلی سادس! اون که تعداد لایه بیشتری داره، جاذبه کمتری روی لایه آخر داره. چون لایه آخرش دور تر از هسته اتمه. اگر روی لایه آخرش جاذبه کمتری داشته باشه، پس یعنی لایه آخر راحت میتونه از اتم جدا شه.!  
{{% notice tip %}}
فقط باید حواسمون باشه که در وهله اول تعداد الکترون های لایه آخر رو چک کنیم و اگر تعداد الکترون های لایه آخر هر دو اتم برابر بود، بریم سراغ تعداد لایه ها. این رو همیشه به یاد داشته باشید.
{{% /notice %}}


### پیدا کردن گروه و تناوب با استفاده از عدد اتمی
یه نکته مهم دراینباره وجود داره!  
یه عنصر را فرض کنید. عدد اتمی آن ۱۲ است(منیزیم). اگر لایه های الکترونی آن را رسم کنید، میتوانید متوجه گروه و تناوب عنصر شوید!
#### مثال
منیزیم:  
- لایه اول: ۲  
- لایه دوم: ۸  
- لایه سوم: ۲  
![منیزیم](../images/mg_electron.jpg)

همانطور که میبینید، این عنصر ۳ لایه دارد و در لایه آخر آن ۲ الکترون وجود دارد.  
حالا نگاهی به جدول تناوبی میکنیم تا این عنصر را در آن نیز پیدا کنیم:  
![جدول تناوبی](../images/Periodic_Table.jpg)
میبینیم که منیزیم در گروه دوم و در تناوب سوم قرار دارد! میبینید که به یک رابطه خوب رسیدیم:  
{{% notice tip %}}
این نکته رو همیشه یادتون باشه.  
**تعداد لایه های عنصر = تناوب عنصر در جدول تناوبی**  
**تعداد الکترون های لایه آخر = گروه عنصر در جدول تناوبی**
{{% /notice %}}

با این وجود هرچه در جدول تناوبی به سمت چپ و هرچه به سمت پایین حرکت کنیم، عناصر واکنش پذیرتر میشوند.
#### چرا؟
چون که هرچه به سمت راست حرکت کنیم،‌ الکترون های لایه آخر کمتر میشود. در نتیجه عنصر واکنش پذیر تر میشود.  
و هرچه به سمت پایین حرکت کنیم، تعداد لایه های اتم بیشتر میشود. در نتیجه عنصر واکنش پذیر تر میشود.  
![فرانسیم](../images/francium.jpg)
پس با این وجود میتونیم بگیم که فرانسیم(Fr) واکنش پذیرترین فلزه!  
